{
    "paragraf1":"KYAMBALO – in the dialect of one of the tribes “robe”, “clothing”.",
    "paragraf2":"Produkt będący 600 letnim dziedzictwem plemienia Baganda . Wytwarzany ręcznie przez ugandyjskich farmerów w tradycyjny, niezmieniony przez wieki sposób poprzez pozyskanie odnawialnych płatów kory drzew należących do rodziny Moraceae (m.in. Ficus natalensis)",
    "paragraf3":"Arcydzieło ludzkich rąk, materiał w pełni naturalny i w 100 % ekologiczny, zawierający wyłącznie włókna roślinne. Pozyskiwany bez degradacji przyrodniczych zasobów oraz bez dodawania lub powstawania jakichkolwiek szkodliwych substancji. Idealnie spełniający postulaty tak ważnego w globalnym ujęciu trendu zrównoważonego rozwoju.",
    "paragraf4":"Proces wytwarzania od wieków kultywowany pośród lokalnych społeczności stanowi niezaprzeczalny element kulturowego dziedzictwa zarówno plemion Baganda, jak i samej Ugandy.",
    "paragraf5":"Jako wyjątkowy i niepowtarzalny w skali światowej oraz stanowiący podstawę do zachowania dziedzictwa kulturowego Afryki, został on doceniony przez światową organizację UNESCO, stojącą m.in. na straży dokonań kulturowych ludzkości. Objęła go ona swoim patronatem w 2008 roku i jako bezcenne osiągnięcie człowieka wpisała na listę Niematerialnego Dziedzictwa Kulturowego Ludzkości, aby uchronić go i ocalić od zapomnienia.",
    "paragraf6":"Zafascynowani tradycją jego powstawania, wyglądem oraz wizją możliwości, jakie daje, zaczęliśmy sprowadzać go do Polski. Tworzymy z niego piękne, niepowtarzalne, a przede wszystkim bliskie naturze przedmioty oraz elementy aranżacji i wystroju wnętrz. Nie przeszkadza nam w tym nawet fakt, że materiał w swej dziewiczej postaci posiada pewne niedoskonałości, nad którymi ciągle pracujemy, testując i badając jego możliwości. W procesie badawczym uczestniczą firmy i instytuty naukowe w Polsce i za granicą, m.in. współpracują z nami Instytut Przemysłu Skórzanego w Łodzi oddział w Krakowie oraz firma STERN z Dąbrowy Górniczej. Dostawcą niektórych technologii jest także zaprzyjaźnione, niemiecko-ugandyjskie rodzinne przedsięwzięcie Barongo-Heintz.",
    "paragraf7":"Oprócz pomocy niezależnych firm badawczych i instytutów nasza firma w 2015 r. otrzymała wsparcie z PARP (badania w ramach opracowania technologii przetwórstwa naturalnego materiału otrzymywanego z kory figowca na wyroby galanteryjne, obuwie i inne), a w 2018 r. z Małopolskich Funduszy Europejskich (Modyfikacja technologii przetwórstwa materiału z kory drzew egzotycznych).",
    "paragraf8":"<0>Aktualnie, po wielu latach żmudnej pracy udało nam się opracować autorskie techniki ulepszeń bez ingerencji w jego strukturę. Uzyskaliśmy zadowalające wyniki, jeśli chodzi o jego odporność na wilgoć i ścieranie. Dysponujemy również technologią zmiany naturalnej bursztynowej barwy na inne kolory i wzory. Na materiał posiadamy <1>Atest Polskiego Związku Higieny</1>, który poświadcza jego w pełni 100% naturalne pochodzenie.</0>",
    "paragraf9":"W dniu 29.05.2020 w Urzędzie Patentowym Rzeczpospolitej Polskiej został złożony wniosek o udzielenie patentu na nowatorskie rozwiązania :",
    "li":"Sposoby obróbki kory figowca z gatunku F.natalensis oraz gatunków pokrewnych (zgłoszenie nr P.434132).",
    "naglowek":"Pomysł na biznes, czy coś więcej?",
    "paragraf10":"Naszym celem i misją jest również konkretna i realna pomoc farmerom, poprzez zagwarantowanie im regularnego zapotrzebowania na materiał. Efektem tak rozumianej polityki ma być także rewitalizacja obszarów rolnych, na których sadzono by młode figowce mające w przyszłości zapewnić odnawialne źródło surowca do powstawania kolejnych tekstyliów.",
    "paragraf11":"Wszystko to z poszanowaniem zarówno ludzkiej godności, jak i kulturowej spuścizny tego kraju, pozostawionej dzisiejszym farmerom przez minione pokolenia. Ma to być także element naszej świadomej polityki zapobiegający opuszczaniu przez farmerów swych rodzinnych stron w ramach zarobkowej emigracji.",
    "paragraf12":"Jesteśmy dumni, że jako jedni z nielicznych piszemy historię Kyambalo, starając się nadać mu należytą rangę w Polsce, w Europie, a nawet na świecie."
}